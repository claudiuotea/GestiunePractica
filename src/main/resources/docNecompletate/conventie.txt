CONVENŢIE-CADRU
privind efectuarea stagiului de practică
în cadrul programelor de studii universitare de licenţă sau masterat

    Prezenta convenţie-cadru se încheie între:
1. UNIVERSITATEA “BABEŞ-BOLYAI”, instituţie de învăţământ superior cu sediul în Cluj-Napoca 400084, str. Mihail Kogălniceanu nr. 1, cod fiscal 4305849, cont IBAN RO76TREZ216504601X007224 deschis la Trezoreria Cluj-Napoca, tel. 0264.405300, fax 0264.591906, e-mail staff@ubbcluj.ro, reprezentată de d-nul prof. univ. dr. Daniel DAVID în calitate de rector, denumită în continuare organizator de practică,
2. Societatea comercială/instituţia publică centrală ori locală/persoana juridică num_firma, cu sediul în sediu_firma, tel. tel_firma, fax fax_firma, email -, cod fiscal/CUI fiscal_firma, cont deschis la bancar_firma, reprezentată de rep_firma, în calitate de -,
denumită în continuare partener de practică, adresa unde se va desfăşura stagiul de practică fiind -,
3. D-nul/ D-ra/ D-na num_stud, cetăţean cetatenie_stud, domiciliat(ă)în adresa_stud, tel. tel_stud, email email_stud, CNP CNP_stud, legitimat(ă) cu B.I./C.I./paşaport CI_sud, născut la data_nastere_stud, în oras_natal_stud,
  la Universitatea „Babeş-Bolyai” din Cluj-Napoca, Facultatea de Matematică şi Informatică, în anul an_studiu,
grupa grupa_stud, specializarea specializare_stud, linia de studiu linie_studiu, denumit(ă) în continuare practicant.
    ART. 1. Obiectul convenţiei-cadru
    (1) Convenţia-cadru stabileşte cadrul în care se organizează şi se desfăşoară stagiul de practică în vederea consolidării cunoştinţelor teoretice şi pentru formarea abilităţilor, spre a le aplica în concordanţă cu specializarea pentru care se instruieşte, efectuat de practicant.
    (2) Stagiul de practică este realizat de practicant în vederea dobândirii competenţelor profesionale menţionate în portofoliul de practică, parte integrantă a prezentei convenţii-cadru.
    (3) Modalităţile de derulare şi conţinutul stagiului de pregătire practică sunt descrise în prezenta convenţie-cadru şi în portofoliul de practică cuprins în anexa la prezenta convenţie-cadru.
    ART. 2. Statutul practicantului
    Practicantul rămâne, pe toată durata stagiului de pregătire practică, student/masterand al instituţiei de învăţământ superior.
    ART. 3. Durata şi perioada desfăşurării stagiului de practică
    (1) Stagiul de practică va avea durata de 120 ore				.
    (2) Perioada desfăşurării stagiului de practică este de la_________	până la________ 				.
    ART. 4. Plata şi obligaţiile sociale
Stagiul de pregătire practică (se bifează situaţia corespunzătoare):
	□ Se efectuează în cadrul unui contract de muncă, cei doi parteneri putând să beneficieze de prevederile Legii nr. 72/2007 privind stimularea încadrării în muncă a elevilor şi studenţilor.
	□ Nu se efectuează în cadrul unui contract de muncă.
	□ Se efectuează în cadrul unui proiect finanţat din Fondul Social European.
	□ Se efectuează în cadrul Proiectului .............................
    (2) În cazul angajării ulterioare, perioada stagiului nu va fi considerată ca vechime în situaţia în care convenţia nu se derulează în cadrul unui contract de muncă.
    (3) Practicantul nu poate pretinde un salariu din partea partenerului de practică, cu excepţia situaţiei în care practicantul are statut de angajat.
    (4) Partenerul de practică poate totuşi acorda practicantului o gratificare, un premiu sau avantaje în natură, specificate la art. 12.
    ART. 5. Responsabilităţile practicantului
    (1) Practicantul are obligaţia ca pe durata derulării stagiului de practică să respecte programul de lucru stabilit şi să execute activităţile specificate de tutore în conformitate cu portofoliul de practică, în condiţiile respectării cadrului legal cu privire la volumul şi dificultatea acestora.
    (2) Pe durata stagiului, practicantul respectă regulamentul de ordine interioară al partenerului de practică. În cazul nerespectării acestui regulament, conducătorul partenerului de practică îşi rezervă dreptul de a anula convenţia-cadru, după ce în prealabil a ascultat punctul de vedere al practicantului şi al tutorelui şi a înştiinţat conducătorul instituţiei de învăţământ unde practicantul este înscris şi după primirea confirmării de primire a acestei informaţii
    (3) Practicantul are obligaţia de a respecta normele de securitate şi sănătate în muncă pe care şi le-a însuşit de la reprezentantul partenerului de practică înainte de începerea stagiului de practică.
    (4) De asemenea, practicantul se angajează să nu folosească, în niciun caz, informaţiile la care are acces în timpul stagiului despre partenerul de practică sau clienţii săi, pentru a le comunica unui terţ sau pentru a le publica, chiar după terminarea stagiului, decât cu acordul respectivului partener de practică.
    ART. 6. Responsabilităţile partenerului de practică
    (1) Partenerul de practică va stabili un tutore pentru stagiul de practică, selectat dintre salariaţii proprii şi ale cărui obligaţii sunt menţionate în portofoliul de practică, parte integrantă a Convenţiei-cadru.
    (2) În cazul nerespectării obligaţiilor de către practicant, tutorele va contacta cadrul didactic supervizor, aplicându-se sancţiuni conform regulamentului de organizare şi funcţionare al instituţiei de învăţământ superior.
    (3) Înainte de începerea stagiului de practică, partenerul are obligaţia de a face practicantului instructajul cu privire la normele de securitate şi sănătate în muncă, în conformitate cu legislaţia în vigoare. Printre responsabilităţile sale, partenerul de practică va lua măsurile necesare pentru securitatea şi sănătatea în muncă a practicantului, precum şi pentru comunicarea regulilor de prevenire asupra riscurilor profesionale.
    (4) Partenerul de practică trebuie să pună la dispoziţia practicantului toate mijloacele necesare pentru dobândirea competenţelor precizate în portofoliul de practică.
    (5) Partenerul de practică are obligaţia de a asigura practicanţilor accesul liber la serviciul de medicina muncii, pe durata derulării pregătirii practice.
    (6) Pentru stagiile de practică desfăşurate pe parcursul semestrelor (perioada activităţilor didactice), partenerul de practică va organiza stagiul astfel încât să respecte orarul studentului practicant şi să nu depăşească 10 ore / săptămână.
    ART. 7. Obligaţiile organizatorului de practică
    (1) Organizatorul de practică desemnează un cadru didactic supervizor, responsabil cu planificarea, organizarea şi supravegherea desfăşurării pregătirii practice.
    (2) În cazul în care derularea stagiului de pregătire practică nu este conformă cu angajamentele luate de către partenerul de practică în cadrul prezentei convenţii, conducătorul instituţiei de învăţământ superior (organizator de practică) poate decide întreruperea stagiului de pregătire practică conform convenţiei-cadru, după informarea prealabilă a conducătorului partenerului de practică şi după primirea confirmării de primire a acestei informaţii.
    (3) În urma desfăşurării cu succes a stagiului de practică, organizatorul va acorda practicantului numărul de credite specificate în prezentul contract, ce vor fi înscrise şi în Suplimentul la diplomă, potrivit reglementărilor Europass (Decizia 2.241/2004/CE a Parlamentului European şi a Consiliului).
    ART. 8. Persoane desemnate de organizatorul de practică şi partenerul de practică
    (1) Tutorele (persoana care va avea responsabilitatea practicantului din partea partenerului de practică):
    Dl/Dna nume_tutore
	Funcţia functie_tutore
	Telefon telefon_tutore
	Fax fax_tutore
	Email email_tutore
    (2) Cadrul didactic supervizor, responsabil cu urmărirea derulării stagiului de practică din partea organizatorului de practică:
    Dl/Dna nume_supervizor
	Funcţia functie_supervizor
	Telefon telefon_supervizor
	Fax fax_supervizor
	Email email_supervizor
    ART. 9. Evaluarea stagiului de pregătire practică prin credite transferabile
    Numărul de credite transferabile ce vor fi obţinute în urma desfăşurării stagiului de practică este de 3.
    ART. 10. Raportul privind stagiul de pregătire practică
    (1) În timpul derulării stagiului de practică, tutorele împreună cu cadrul didactic supervizor vor evalua practicantul în permanenţă. Vor fi evaluate atât nivelul de dobândire a competenţelor profesionale, cât şi comportamentul şi modalitatea de integrare a practicantului în activitatea partenerului de practică (disciplină, punctualitate, responsabilitate în rezolvarea sarcinilor, respectarea regulamentului de ordine interioară al întreprinderii/instituţiei publice etc.).
    (2) La finalul stagiului de practică, tutorele elaborează un raport, pe baza evaluării nivelului de dobândire a competenţelor de către practicant. Rezultatul acestei evaluări va sta la baza notării practicantului de către cadrul didactic supervizor.
    (3) Periodic şi după încheierea stagiului de practică, practicantul va prezenta un caiet de practică care va cuprinde:
    - denumirea modulului de pregătire;
    - competenţe exersate;
    - activităţi desfăşurate pe perioada stagiului de practică;
    - observaţii personale privitoare la activitatea depusă.
    ART. 11. Sănătatea şi securitatea în muncă. Protecţia socială a practicantului
    (1) Practicantul anexează prezentului contract dovada asigurării medicale valabilă în perioada şi pe teritoriul statului unde se desfăşoară stagiul de practică. Dacă stagiile se desfăşoară pe teritoriul României, studenţii sunt asiguraţi prin efectul legii ( art. 213 din Legea nr. 95/2006 ).
    (2) Partenerul de practică are obligaţia respectării prevederilor legale cu privire la sănătatea şi securitatea în muncă a practicantului pe durata stagiului de practică.
    (3) Practicantului i se asigură protecţie socială conform legislaţiei în vigoare. Ca urmare, conform dispoziţiilor Legii nr. 346/2002 privind asigurările pentru accidente de muncă şi boli profesionale, cu modificările şi completările ulterioare, practicantul beneficiază de legislaţia privitoare la accidentele de muncă pe toată durata efectuării pregătirii practice.
    (4) În cazul unui accident suportat de practicant, fie în cursul lucrului, fie în timpul deplasării la lucru, partenerul de practică se angajează să înştiinţeze asigurătorul cu privire la accidentul care a avut loc.
    ART. 12. Condiţii facultative de desfăşurare a stagiului de pregătire practică
    (1) Gratificări sau premii acordate practicantului, dacă este cazul:
												      .
    (2) Avantaje eventuale (plata transportului de la şi la locul desfăşurării stagiului de practică, tichete de masă, acces la cantina partenerului de practică etc.), dacă este cazul:
												      .
    (3) Alte precizări: 									      .
    ART. 13. Prevederi finale
    Prezenta Convenţie-cadru s-a încheiat în 3 (trei) exemplare originale, câte unul pentru fiecare parte, la data de data_curenta				.
    Pentru Universitate prezenta convenţie este semnată de către Decanul Facultăţii de Matematică şi Informatică, împuternicit în baza Deciziei nr. 6622/11.05.2020.

 ______________________________________________________________________________
|           | DECAN – Instituţie	| Reprezentant – Societate	|Student/masterand -	|
|           | de învăţământ      	| comercială, instituţie  	|(Practicant)       	|
|           | superior           	| centrală ori locală,    	|                   	|
|           | (Organizator de    	| persoană juridică       	|                   	|
|           | practică)          	| (Partener de practică)  	|                   	|
|___________|____________________	|_________________________	|__________________	|
| Numele şi |	Prof. univ. dr.		|                         	|                   	|
| prenumele |	Anca ANDREICA		|      rep_firma               	|     num_stud         	|
|___________|____________________	|________________________	|___________________	|
| Data      |                    	|                         	|                   	|
|___________|____________________	|_________________________	|___________________	|
| Semnătura |                    	|                         	|                   	|
|___________|____________________	|_________________________	|___________________	|
| Ştampila  |                    	|                         	|                   	|
|___________|____________________	|_________________________	|___________________	|

    Am luat cunoştinţă,
 _________________________________________________________________________________
|                           |    Nume şi prenume   |   Funcţie     |   Semnătura  |
|___________________________|______________________|_______________|______________|
| Cadru didactic supervizor | nume_supervizor      |               |              |
|___________________________|______________________|_______________|______________|
| Tutore                    |   nume_tutore        |               |              |
|___________________________|______________________|_______________|______________|
| Data                      |                      |               |              |
|___________________________|______________________|_______________|______________|
